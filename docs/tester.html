<html>
	<head>
		<meta charset="utf-8">
		<title>Font Tester : Lontaraq Macca</title>
		<meta name="viewport" content="width=device-width, initial-scale=1">
		<style> 
			@font-face {
			  font-family: "lagaligo";
			  src: url(SamsungSansMacca_MOD_by_zFontTool.ttf);
			}

			div.lgl {
			  font-family: "lagaligo", "Noto Sans";
			  font-size: 12px;
			}
			
			body.container {
				font-family: Noto Sans;
				margin-top: 3%;
				margin-left: 10%;
				margin-right: 10%;
				line-height: normal;
        background-color:oldlace;
        color:black;
				/*background-color: #2a2537;
				color: #fae7c6;
        background: rgb(0, 0, 0);
        color: rgb(231, 233, 234);*/
			}
		</style>
	</head>
  
  <body class="container">
    
    <h2>ᨒᨚᨈᨑᨆᨌ Lontaraq Macca</h2>
		<div class="lgl">
      <h2 style="text-align: center">ᨒᨈᨙᨑᨙᨋ</h2>
      <p>ᨑᨗᨙᨔᨕᨘᨓ ᨓᨊᨘᨓ ᨕᨛᨃ ᨙᨔᨕᨘᨓ ᨕᨊ ᨓᨚᨑᨚᨓᨙᨊ ᨑᨗᨐᨔᨛ ᨒᨈᨙᨑᨙᨋ ᨈᨛᨆᨀ ᨕᨌᨊ ᨆᨅᨗᨌᨑ᨞ ᨙᨑᨀᨚ ᨑᨗᨙᨐᨓᨕᨗ ᨕᨉ ᨑᨗᨈᨕᨘᨙᨕᨙᨓ ᨊᨑᨗᨙᨓᨙᨑ ᨕᨉ ᨆᨔᨒ ᨙᨉ ᨈᨛᨊ ᨅᨒᨗᨊ᨞ ᨔᨆᨊ ᨑᨗᨈ ᨈᨛᨊ ᨄᨗᨀᨗᨑᨗᨀᨗ ᨈᨛᨊ ᨊᨓᨊᨓᨕᨗ ᨕᨉᨙᨕ ᨆᨔᨘ ᨄᨚᨙᨒ ᨑᨗ ᨈᨗᨆᨘᨊ᨞</p>
			<p>ᨊᨐᨗᨑᨚ ᨓᨊᨘᨓ ᨊᨕᨚᨋᨚᨂᨗᨙᨐ ᨑᨗᨐᨓ ᨄᨙᨑᨈᨊᨕᨗ ᨙᨔᨕᨘᨓ ᨕᨑᨘ ᨆᨒᨚᨒᨚ ᨊᨆᨌᨈᨚ ᨆᨅᨗᨌᨑ ᨊᨆᨎᨆᨛ ᨀᨗᨊᨗᨊᨓ ᨑᨗᨄᨉᨊ ᨈᨕᨘ᨞ ᨊᨆᨒᨙᨇ ᨄᨗᨀᨗᨑᨗᨊ ᨔᨗᨅᨓ ᨄᨀᨗᨈ ᨑᨗᨆᨘᨋᨗᨊ᨞ ᨕᨁ ᨊᨑᨗᨙᨕᨒᨚᨑᨗ ᨔᨛᨊᨂᨗ ᨑᨗᨈᨚᨄᨅᨊᨘᨓᨙᨕ ᨐᨗᨆᨊᨛ᨞</p>
			<p>ᨊᨃᨙᨒᨂᨊ ᨑᨗᨄᨕᨘᨄᨕᨘ ᨕᨆᨌᨊ ᨒᨈᨙᨑᨙᨋ ᨁᨃᨊ ᨊᨃᨒᨗᨂᨈᨚᨊ ᨕᨑᨘᨙᨂ᨞ ᨊᨊᨓᨊᨓᨊᨗ ᨕᨑᨘᨙᨂ ᨆᨙᨕᨒᨚᨙᨕ ᨙᨆᨓᨕᨗ ᨆᨅᨗᨌᨑ ᨒᨈᨙᨑᨙᨋ᨞
ᨊᨙᨑᨀᨚ ᨊᨕᨘᨙᨒᨕᨗ ᨊᨅᨒᨗ ᨆᨊᨛ ᨆᨔᨛᨕᨒ ᨑᨗᨓᨛᨙᨑᨕᨗ ᨕᨘᨓᨒᨕᨗ ᨄᨀᨒᨗ ᨙᨕᨄᨘ ᨊᨐᨗᨊ ᨆᨈᨗ ᨈᨘᨃᨛᨕᨗ ᨄᨔᨘᨑᨚᨀᨘ᨞</p>
			<p>ᨕᨁ ᨆᨔᨘᨑᨚ ᨈᨇᨕᨗᨊᨗ ᨒᨈᨙᨑᨙᨋ᨞
ᨊᨐᨗ ᨕᨛᨃᨊᨊ ᨒᨈᨙᨑᨙᨋ ᨕᨘᨓᨙᨕᨃᨒᨗᨂᨕᨗ ᨀᨙᨑᨅ ᨆᨀᨛᨉ ᨈᨛᨆᨀ ᨕᨌᨆᨘ ᨁᨙᨑ ᨆᨅᨗᨌᨑ ᨔᨗᨅᨓ ᨆᨄᨅᨒᨗ ᨕᨉ᨞ ᨕᨁ ᨆᨀᨚᨀᨚᨙᨓ ᨆᨙᨕᨒᨚᨀ ᨆᨘᨄᨕᨘᨓ ᨆᨀ ᨔᨗᨕᨁᨑᨚ ᨙᨕᨁᨊ ᨓᨗᨈᨚᨙᨕ ᨑᨗ ᨒᨂᨗ᨞</p>

			<p>ᨆᨀᨛᨉᨊᨗ ᨒᨈᨙᨑᨙᨋ ᨕᨊᨘ ᨆᨁᨇ ᨆᨘᨓᨈᨘ ᨄᨘᨓ᨞ ᨈᨙᨓᨙᨑᨊ ᨆᨕᨗ ᨕᨑᨘᨙᨂ ᨔᨗᨒᨇ ᨀᨑᨛᨈᨔ ᨄᨘᨙᨈ ᨔᨗᨅᨓ ᨍᨑᨘ ᨔᨗᨄᨛᨄ᨞
ᨊᨐᨗ ᨕᨛᨃᨊᨊ ᨕᨊᨘ ᨊᨙᨕᨒᨕᨘᨙᨓ ᨊᨄᨒᨛᨅᨊᨗ ᨒᨈᨙᨑᨙᨋ ᨀᨑᨛᨈᨔᨙᨕ ᨊᨕᨗᨊᨄ ᨊᨈᨚᨉᨚᨈᨚᨉᨚ ᨍᨑᨘ ᨁᨃᨊ ᨄᨛᨊᨚ ᨀᨑᨛᨈᨔᨙᨕ᨞ ᨄᨘᨑᨕᨗ ᨊᨙᨓᨙᨑᨊᨗ ᨕᨑᨘᨙᨂ ᨊᨕᨗᨊᨄ ᨆᨀᨛᨉ ᨈᨙᨑᨙᨀᨊᨗ ᨄᨘᨓ ᨙᨕᨁᨊ ᨔᨛᨅᨚᨔᨛᨅᨚᨙᨕ ᨔᨗᨅᨓ ᨕᨛᨃᨙᨕ ᨑᨗ ᨀᨑᨛᨈᨔᨙᨕ ᨔᨗᨀᨚᨈᨚᨊᨗᨈᨘ ᨄᨘᨓ ᨙᨕᨁᨊ ᨓᨗᨈᨚᨙᨓ ᨑᨗ ᨒᨂᨗᨙᨕ᨞
ᨆᨀᨛᨉᨊᨗ ᨕᨑᨘᨙᨂ ᨊᨗᨁᨔ ᨈᨕᨘ ᨆᨀᨘᨙᨒ ᨅᨗᨒᨂᨗ ᨔᨛᨅᨚᨔᨛᨅᨚ ᨆᨘᨓᨗᨋᨘᨙᨕᨙᨓ᨞
ᨆᨀᨛᨉᨊᨗ ᨒᨈᨙᨑᨙᨋ ᨊᨗᨁᨈᨚᨔ ᨄᨘᨓ ᨈᨕᨘ ᨆᨀᨘᨙᨒ ᨅᨗᨒᨂᨗ ᨓᨗᨈᨚᨙᨓᨙᨂ ᨑᨗ ᨒᨂᨗᨙᨕ᨞
ᨊᨆᨌᨓᨊᨗ ᨕᨑᨘᨙᨂ ᨆᨙᨕᨃᨒᨗᨂᨕᨗ ᨕᨉᨊ ᨒᨈᨙᨑᨙᨋ᨞</p>

			<p>ᨕᨛᨃᨊ ᨙᨔᨕᨘᨓ ᨕᨛᨔᨚ ᨊᨒᨕᨚ ᨒᨈᨙᨑᨙᨋ ᨆᨗᨈᨕᨗ ᨀᨒᨘᨀᨘᨊ ᨕᨛᨃᨊ ᨈᨘᨓᨚ ᨑᨗ ᨓᨗᨑᨗᨊ ᨔᨒᨚᨙᨓ᨞ ᨊᨕᨗᨈᨊᨗ ᨆᨀᨛᨉᨙᨕ ᨆᨈᨚᨓ ᨆᨊᨛᨊᨗ ᨅᨘᨓᨊ᨞ ᨕᨁ ᨙᨆᨙᨇᨊᨗ ᨔᨗᨄᨚ ᨊᨐᨗᨊᨑᨚ ᨓᨛᨈᨘ ᨔᨗᨈᨘᨍᨘᨓ ᨈᨚᨓᨗ ᨕᨛᨃᨊ ᨒᨒᨚ ᨕᨑᨘᨙᨂ ᨆᨒᨚᨄᨗᨒᨚᨄᨗ ᨔᨗᨅᨓ ᨒᨗᨔᨛ ᨅᨚᨒᨊ ᨑᨗᨔᨛᨙᨉᨊᨑᨚ ᨀᨒᨘᨀᨘ ᨊᨙᨕᨙᨇᨙᨕ ᨒᨈᨙᨑᨙᨋ᨞ ᨊᨕᨗᨑᨗᨈᨊ ᨑᨗ ᨕᨑᨘᨙᨂ ᨆᨀᨛᨉᨊᨗ ᨕᨑᨘᨙᨂ᨞
ᨙᨕ ᨈᨙᨑᨙᨋ ᨕᨈᨘᨈᨘᨀᨚ ᨙᨆᨙᨇ᨞ ᨊᨔᨅ ᨐᨗᨈᨘ ᨙᨑᨀᨚ ᨆᨈᨛᨑᨘᨀᨚ ᨙᨆᨙᨋ ᨆᨙᨈᨕᨗ ᨕᨅᨚᨆᨘ᨞ ᨊᨐᨗᨀᨗᨐ ᨙᨑᨀᨚ ᨒᨗᨔᨘᨀᨚ ᨊᨚ ᨆᨙᨈᨈᨚᨔᨗ ᨕᨗᨉᨚᨆᨘ᨞
ᨊᨌᨙᨅᨑᨘᨊ ᨒᨈᨙᨑᨙᨋ ᨆᨃᨒᨗᨂᨕᨗ ᨕᨉᨊ ᨕᨑᨘᨙᨂ ᨊᨕᨗᨊᨄ ᨆᨀᨛᨉ᨞
ᨙᨕ ᨄᨘᨓ ᨕᨘᨙᨓᨒᨚᨑᨛ ᨈᨚᨔᨗ ᨕᨑᨘᨙᨂ ᨕᨍ ᨊᨆᨌᨄ ᨆᨒᨚᨄᨗ ᨊᨔᨅ ᨐᨗ ᨑᨗᨄᨒᨗᨑᨀᨗᨑᨀᨘ ᨙᨑᨀᨚ ᨆᨈᨛᨑᨘᨕᨗ ᨕᨑᨘᨙᨂ ᨙᨔᨇᨛ ᨆᨔᨘ ᨑᨗ ᨈᨔᨗᨙᨕ ᨒᨅᨘᨕᨗ ᨒᨚᨄᨗᨊ᨞ ᨊᨐᨗᨀᨗᨐ ᨙᨑᨀᨚ ᨒᨗᨔᨘᨓᨗ ᨕᨑᨘᨙᨂ ᨆᨊᨛᨔᨊᨗ ᨆᨑᨛᨄᨊ ᨒᨚᨄᨗᨙᨐ᨞
ᨊᨆᨌᨓ ᨕᨑᨘᨙᨂ ᨆᨀᨛᨉ ᨕᨈᨗᨊ ᨑᨗ ᨒᨒᨛ ᨆᨄᨙᨋ ᨕᨉ ᨈᨚᨂᨛ ᨒᨈᨙᨑᨙᨋ ᨔᨆᨊᨗᨆᨊᨗ ᨑᨗᨈ ᨕᨘᨓᨙᨕ ᨆᨌᨚᨒᨚ ᨕᨉᨕᨉᨊ᨞
ᨊᨄᨈᨛᨑᨘᨊᨗ ᨕᨑᨘᨙᨂ ᨒᨚᨄᨗᨊ ᨊᨙᨕᨙᨇᨈᨚᨊ ᨙᨆᨙᨋ ᨒᨈᨙᨑᨙᨋ᨞</p>

			<p>ᨊᨐᨗ ᨒᨛᨈᨘᨊ ᨕᨑᨘᨙᨂ ᨑᨗ ᨅᨚᨒᨊ ᨆᨔᨘᨑᨚᨓᨗ ᨍᨑᨘ ᨈᨛᨒᨘ ᨄᨛᨄ ᨒᨕᨚ ᨑᨗ ᨅᨚᨒᨊ ᨒᨈᨙᨑᨙᨋ᨞ ᨆᨙᨕᨒᨚᨓᨗ ᨕᨑᨘᨙᨂ ᨑᨗᨕᨅᨘᨑᨛ ᨅᨃᨘ ᨒᨙᨇ ᨊᨔᨅ ᨆᨙᨕᨒᨚᨓᨗ ᨕᨑᨘᨙᨂ ᨆᨙᨅᨘ ᨁᨘᨒᨗ ᨊᨔᨅ ᨆᨄᨚᨒᨚᨓᨗ ᨁᨘᨒᨗᨊ ᨒᨚᨄᨗᨊ᨞ ᨆᨀᨛᨉᨊᨗ ᨒᨈᨙᨑᨙᨋ ᨑᨗ ᨔᨘᨑᨚᨊ ᨕᨑᨘᨙᨂ᨞
ᨙᨕ ᨔᨘᨑᨚ ᨄᨒᨛᨈᨘᨀᨛ ᨒᨒᨚᨓᨗ ᨕᨑᨘᨙᨂ ᨆᨀᨛᨉᨙᨕ ᨊᨉᨇᨛᨂ ᨒᨒᨚᨓ ᨊᨔᨅ ᨙᨉ ᨄᨀᨘᨙᨒᨀᨘ ᨙᨆᨅᨘᨑᨛᨕᨗ ᨕᨗᨙᨐ ᨓᨛᨈᨘᨙᨓ ᨊᨔᨅ ᨕᨆᨙᨈᨂ᨞ ᨆᨙᨈᨕᨗ ᨅᨛᨀᨘ ᨍᨓᨀᨘ ᨊᨔᨅ ᨙᨒᨅᨄᨗ ᨊᨑᨄᨗᨀᨗ ᨑᨗᨐᨒ ᨈᨛᨒᨘᨊ ᨊᨆᨙᨕᨒᨚᨈᨚ ᨀᨘᨓᨒ ᨄᨗᨈᨘᨊ᨞
ᨆᨌᨓᨊᨗ ᨔᨘᨑᨚᨙᨕ ᨆᨀᨛᨉ ᨕᨊᨘ ᨈᨛᨔᨗᨈᨗᨊᨍᨈᨘ ᨕᨗᨀᨚ ᨆᨘᨄᨕᨘ᨞ ᨅᨛᨀᨘᨆᨘ ᨆᨙᨈ ᨙᨆᨒᨚᨔᨗ ᨑᨗᨅᨗᨒᨇᨛᨊᨗ᨞
ᨆᨀᨛᨉᨊᨗ ᨒᨈᨙᨑᨙᨋ ᨕᨊᨗ ᨈᨛᨔᨗᨈᨗᨊᨍᨈᨚ ᨊᨔᨘᨑᨚᨓᨙᨂ ᨕᨑᨘᨙᨂ ᨆᨀᨛᨉ ᨈᨛᨒᨘ ᨄᨛᨄ ᨍᨑᨘ ᨆᨙᨕᨒᨚ ᨙᨔᨕᨘᨓ ᨅᨃᨘ ᨒᨙᨇ᨞</p>

			<p>ᨊᨙᨑᨓᨛᨊ ᨔᨘᨑᨚᨙᨓ ᨒᨕᨚ ᨑᨗ ᨕᨑᨘᨙᨂ ᨊ ᨊᨄᨒᨛᨈᨘᨊ ᨔᨗᨊᨗᨊ ᨕᨉᨊ ᨒᨈᨙᨑᨙᨋ᨞ ᨆᨀᨛᨉᨊᨗ ᨕᨑᨘᨙᨂ ᨐᨗᨈᨘ ᨒᨈᨙᨑᨙᨋ ᨈᨕᨘ ᨆᨌᨊ ᨄᨋᨗᨈ ᨕᨉᨕᨉ᨞ ᨊᨙᨕ ᨆᨙᨕᨒᨚ ᨆᨘᨄ ᨌᨚᨅᨕᨗ ᨔᨗᨔᨛᨄ᨞ ᨊᨙᨑᨀᨚ ᨆᨅᨒᨗᨓᨗ ᨁᨕᨘᨀᨘ ᨐᨗᨙᨕ ᨔᨗᨔᨛᨙᨂ ᨕᨘᨓᨒᨈᨚᨂᨛᨂᨗ ᨄᨀᨒᨓᨗ ᨙᨐᨄᨘ᨞</p>

			<p>ᨆᨀᨛᨉᨊᨗ ᨕᨑᨘᨙᨂ ᨑᨗ ᨔᨘᨑᨚᨙᨓ ᨒᨕᨚᨀᨚ ᨄᨕᨗᨆᨛ ᨑᨗ ᨅᨚᨒᨊ ᨒᨈᨙᨑᨙᨋ ᨆᨘᨈᨗᨓᨗᨑᨛᨕᨗ ᨙᨅᨙᨅ ᨒᨕᨗ ᨔᨗᨀᨍᨘ ᨊᨆᨘᨕᨀᨛᨉ᨞ ᨆᨙᨕᨒᨚ ᨙᨕᨁᨂᨗ ᨕᨑᨘᨙᨂ ᨆᨗᨊᨘ ᨉᨉᨗ ᨙᨅᨙᨅ᨞ ᨕᨁᨑᨚ ᨔᨗᨀᨍᨘ ᨙᨅᨙᨅ ᨒᨕᨗ ᨊᨔᨘᨑᨚ ᨑᨗᨈᨗᨓᨗᨑᨛᨀᨚ᨞ ᨊᨙᨕᨒᨚᨑᨛᨂᨗ ᨕᨑᨘᨙᨂ ᨆᨘᨄᨛᨑ ᨔᨘᨔᨘᨊ ᨊᨆᨘᨈᨗᨓᨗᨑᨛᨕᨗ ᨅᨍ ᨆᨙᨕᨙᨒ ᨑᨗ ᨅᨚᨒᨊ ᨕᨑᨘᨙᨂ᨞ ᨄᨘᨑᨕᨗ ᨊᨄ ᨕᨑᨘᨙᨂ ᨒᨕᨚᨊᨗ ᨔᨘᨑᨚᨙᨓ ᨑᨗ ᨅᨚᨒᨊ ᨒᨈᨙᨑᨙᨋ ᨈᨗᨓᨗ ᨙᨅᨙᨅ ᨒᨕᨗ ᨔᨗᨀᨍᨘ ᨊᨊᨄᨒᨛᨈᨘ ᨈᨚᨊ ᨔᨗᨊᨗᨊ ᨄᨔᨛᨊ ᨕᨑᨘᨙᨂ᨞ ᨄᨘᨑᨕᨗ ᨑᨗᨈᨘ ᨒᨗᨔᨘᨊᨗ ᨔᨘᨑᨚᨙᨓ ᨒᨕᨚ ᨑᨗ ᨅᨚᨒᨊ ᨕᨑᨘᨙᨂ᨞</p>

			<p>ᨊᨐᨗ ᨒᨈᨙᨑᨙᨋ ᨒᨕᨚ ᨈᨚᨊᨗ ᨆᨒ ᨀᨒᨘᨀᨘ ᨈᨚᨓ ᨔᨗᨕᨅᨈᨘ ᨕᨑᨙ ᨊᨕᨗᨊᨄ ᨊᨄᨛᨄ᨞ ᨊᨄᨑᨘ ᨊᨅᨘᨓᨗ ᨔᨈ᨞ ᨕᨁ ᨊᨑᨄᨗᨀᨗᨙᨕᨙᨒ ᨆᨚᨈᨚᨊᨗ ᨊᨄ ᨊᨈᨘᨄ ᨆᨊᨛ ᨔᨈ ᨄᨘᨑᨙᨕ ᨊᨙᨕᨅᨘ ᨑᨗᨕᨔᨛᨊ ᨈᨙᨄᨙᨑᨙᨂ᨞ ᨊᨆᨑᨗᨌ ᨆᨊᨛᨊ ᨈᨙᨄᨙᨑᨊ ᨔᨗᨅᨓ ᨆᨙᨆᨎᨊ ᨊᨈᨑᨚ ᨔᨈ᨞ ᨊᨕᨗᨊᨄ ᨈᨘᨉ ᨕᨀᨚᨑᨚ ᨈᨍᨛᨂᨗ ᨔᨘᨑᨚᨊ ᨕᨑᨘᨙᨂ᨞ ᨊᨔᨅ ᨈᨛᨆᨙᨕᨒᨚᨓᨗ ᨒᨕᨚ ᨊᨙᨑᨀᨚ ᨙᨉ ᨊᨑᨗᨐᨚᨅᨗ ᨑᨗ ᨕᨑᨘᨙᨂ᨞ ᨈᨛᨆᨕᨗᨈᨕᨗ ᨕᨛᨃᨊᨗ ᨄᨚᨙᨒ ᨔᨘᨑᨚᨊ ᨕᨑᨘᨙᨂ ᨈᨇᨕᨗᨓᨗ ᨒᨈᨙᨑᨙᨋ᨞ ᨊᨙᨕᨙᨋᨊ ᨒᨈᨙᨑᨙᨋ ᨆᨂᨚᨒᨚ ᨑᨗ ᨕᨑᨘᨙᨂ᨞</p>

			<p>ᨆᨀᨛᨉᨊᨗ ᨕᨑᨘᨙᨂ ᨆᨁᨗ ᨊᨙᨉᨆᨘᨈᨗᨓᨗᨑᨛᨂ ᨉᨉᨗ ᨊᨕᨛᨃ ᨔᨗᨀᨍᨘ ᨙᨅᨙᨅ ᨒᨕᨗᨂᨗ ᨕᨔᨘᨑᨚ ᨈᨗᨓᨗᨑᨛᨀᨚ᨞
ᨆᨀᨛᨉᨊᨗ ᨒᨈᨙᨑᨙᨋ ᨕᨛᨃᨊ ᨄᨘᨕ ᨉᨉᨗ ᨕᨘᨓᨒᨀᨗ ᨕᨘᨄᨑᨗᨀᨈᨚᨓ ᨑᨗ ᨕᨔᨛᨊ ᨈᨙᨄᨙᨑᨀᨘ ᨑᨗ ᨅᨚᨒᨙᨕ᨞ ᨊᨄᨘᨙᨒᨆᨘᨊ ᨕᨅᨚᨀᨘ ᨙᨆᨆᨊ ᨑᨗᨙᨐᨙᨒᨙᨀᨙᨒᨙᨕ ᨊᨀᨘᨈᨀᨗᨊᨗ ᨀᨘᨒᨘᨄᨛ ᨆᨙᨕᨒᨚ ᨈᨘᨒᨘᨂᨗ ᨊᨕᨘᨀᨛᨊ ᨓᨗᨑᨗᨊ ᨀᨈᨚᨓᨙᨂ ᨊᨈᨈᨘᨄ ᨆᨊᨛ ᨉᨉᨗᨙᨐ᨞ ᨊᨙᨑᨀᨚ ᨈᨛᨆᨈᨛᨄᨛᨕᨗ ᨕᨑᨘᨙᨂ ᨈᨑᨚᨓᨗ ᨊᨔᨘᨑᨚ ᨕᨗᨈ ᨊᨔᨘᨑᨚ ᨄᨙᨑᨔ ᨈᨙᨄᨙᨑᨀᨘ ᨑᨗ ᨅᨚᨒᨙᨕ᨞ ᨆᨑᨗᨌ ᨆᨊᨛ ᨊᨄᨀᨘᨓ ᨉᨉᨗ ᨈᨈᨘᨄᨙᨓ ᨙᨉᨙᨋ᨞</p>
      
			<p>ᨊᨆᨌᨓ ᨕᨑᨘᨙᨂ ᨈᨛᨂᨗᨂᨗᨊ ᨊᨕᨘᨙᨒ ᨆᨛᨙᨈᨙᨕ᨞ ᨊᨔᨗᨔᨛᨊ ᨆᨛᨙᨈ ᨆᨀᨛᨉ ᨆᨘᨊᨗᨙᨐ ᨒᨈᨙᨑᨙᨋ ᨒᨕᨚᨊᨚ ᨆᨓᨗ ᨆᨘᨓᨚᨋᨚ ᨑᨗ ᨅᨚᨒᨀᨘ ᨊᨔᨅ ᨆᨙᨕᨒᨚᨀ ᨆᨒᨀᨚ ᨄᨀᨒᨓᨗ ᨙᨕᨄᨘ ᨊᨕᨗᨀᨚᨊ ᨆᨈᨘ ᨈᨘᨃᨕᨗ ᨄᨔᨘᨑᨚᨀᨘ᨞</p>

			<p>ᨊᨔᨘᨍᨘᨊ ᨒᨈᨙᨑᨙᨋ ᨙᨆᨒᨕᨘ ᨔᨘᨀᨘᨑᨘ ᨑᨗ ᨄᨘᨓ ᨕᨒᨈᨕᨒ ᨆᨑᨛᨊᨘ ᨙᨓᨁ ᨆᨃᨒᨗᨂᨕᨗ ᨕᨉᨊ ᨕᨑᨘᨙᨂ᨞</p>  
      
      <p>ᨕᨄᨚᨙᨒ : https://zaifulnur92.blogspot.com/</p>
    </div>
    
  </body>
</html>
